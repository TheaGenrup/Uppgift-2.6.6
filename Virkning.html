<!DOCTYPE html>
<html>
<head>
    <meta charset="utf-8"
    <title>Virkning</title>
</head>
<body>
    <h1><a href="https://sv.wikipedia.org/wiki/Virkning">Virkning</a></h1>
    <h2>Grunderna i virkning</h2>
    <p>En virkning kan påbörjas med en löpögla på garnet, som virknålen sätts i. Första varvet görs sedan med luftmaskor. Dessa utförs genom att först dra garnet med hjälp av virknålen genom löpöglan, och sedan genom den nya öglan som bildas, och fortsätta så tills önskad storlek på arbetet erhållits. Löpmaskkedjan kan även slutas för att forma en cirkel för att starta runda arbeten. Det går även utmärkt att starta en virkning utan luftmaskkedja. En annan variant när arbetet ska virkas runt och inte fram och tillbaka är att använda en så kallad magisk cirkel. En garnögla läggs runt handen eller fingrarna, önskade maskor virkas i denna ögla och som avslutning snörps cirkeln ihop för att skapa en början utan synligt mittenhål.
    Arbetet kan sedan vändas och virkas tillbaka i luftmaskorna. Då fås en fyrkantig virkning. Om den sista luftmaskan i stället virkas ihop med den första fås en liten ring. Virkningens nästa varv fortsätter åt samma håll runt ringen och arbetet blir runt. Principen för den fortsatta virkningen är, oavsett om arbetet vänds eller virkas runt, att garnet först dras genom en maska på varvet före och därefter genom de båda öglorna på virknålen. Detta kallas fast maska. En variant är att sno garnet en eller flera gånger runt virknålen innan garnet dras igenom alla öglorna. Då uppkommer stolpar av olika slag. </p>
    <h2>Typer av maskor</h2>
    <p>Det finns fem grundläggande maskor, som bygger upp de flesta mönster och tekniker. </p>
    <ul>
        <li>Luftmaska</li>
        <li>Smygmaska</li>
        <li>Fast Maska</li>
        <li>Halvstolpe</li>
        <li>Stolpe</li>
    </ul>
</body>
</html>